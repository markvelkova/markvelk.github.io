<!DOCTYPE html>
<html lang="cs">
<head>
  <meta charset="UTF-8" />
  <meta name="viewport" content="width=device-width, initial-scale=1.0" />
  <title>Obrana kurýra</title>
  <link rel="stylesheet" href="../style/style_index.css" />
</head>
<body>
  <header>
    <nav>
      <div class="logo">Obrana kurýra</div>
      <div class="menu-toggle" onclick="toggleMenu()">☰</div>
      <ul id="nav-links">
        <li><a href="../index.html">Zpátky do bezpečí</a></li>
        <li><a href="citrusovnik.html">Citrusovník</a></li>
      </ul>
    </nav>
  </header>

  <main>
    <p>
        Proč se mi <span style="font-family: 'Courier New', Courier, monospace;">Courier New</span>, <span style="font-family: 'Consolas', Courier, monospace;">Consolas</span> a podobná písma zamlouvají víc než jiná? 
        Předně pro rovnoprostornatost, chcete-li monospace, tedy pro stejnou šířku všech znaků. Je to vlastnost trošku dvojsečná, nevýhoda samozřejmě je,
        že dochází k plýtvání místem - 'i' určitě nepotřebuje k tomu, aby se cítilo komfortně, tolik prostoru jako teba 'm'. Také může působit poněkud archaicky, 
        celkem právem, jelikož ačkoli Courier New oslavil půlstoletiny, když já jsem se učila mluvit, monospace písma si mnoho lidí (staticky ověřeno průzkumem na závratném vzorku 1)
        spojí s psacími stroji. Tam by bylo dost nepratické mít mechanismus, který po otisknutí písmenka vypočítá, o kolik přesně se má posunout doprava, a přesně tento posun vykoná.
        Budiž, proč ale takové písmo používat na počítači ve století 21.? Jistě je tu skupina lidí, která ho používá z čiré nostalgie (za předpokladu, že vůbec počítač používá
        a nezůstala u psacího stroje nadobro). Těmto lidem se nechci a ani nemohu smát - starý psací stroj byl u babičky a dědy vzácná hračka, na kterou jsme si se sestřenicemi musely
        udělat pořadník. Nicméně bez klapání a cinkání (zkuste si napsat '\a' v jakémkoli rozumném programovacím jazyce), zaseknuté pásky, otáčení (LF) a posouvání válce (CR) to 
        za to úplně nestojí. 
    </p>
    <p>
        Lehce dětinský, ale o to pádnější důvod by mohl být, že se jím dá kreslit (viz přenašeče lepry na hlavní stránce). Ascii art je krásná věc, pravda taky už archaická,
        ale přesto krásná. Častěji se s ním asi setkají lidé pracující s příkazovým řádkem a jeho obdobou. Jediné, co překoná euforii, že program vypsal to, co měl vypsat, je, když 
        to vypíše zabalené v bublině vycházející
        z úst <a href="https://en.wikipedia.org/wiki/Cowsay">písmenkové krávy</a>. S trochou snahy se dají najít nádherné příklady lidové tvořivosti, životopisy, zvířátka, graffiti,
        vláčky (sl). 
        S mnohem větším objemem snahy je pak možné si podobnou věc vytvořit. Takový obrázek je úžasně úsporný, zabírá pár kB, dá se okopírovat může ho poslat i kdejaká hromada drátů, která 
        umí aspoň elemenárně komunikovat (a možná má duši).
    </p>
    <p>
        S ascii artem související téma je snadné formátování. Pokud bychom byli ochotni tabulky a logy považovat za umění (a pokud vůbec považujeme za formu umění ascii art), 
        dalo by se říct, že se jedná o podmnožinu ascii artu. V momentě, kdy máme zaručeno, že šířka znaku je vždy stejná, najednou nejsou potřeba kdovíjaká wordovská
        udělátka, na vyrobení jednoduché tabulky, nakreslení diagramu, přesné odsazení na mnoho úrovní, vizuální členění textu na sloupce či jiné obrazce. Zarovnání do bloku
        se najednou stává taky takřka triviální záležitostí (moje mladší já, které na tom strávilo hodiny mlácením hlavou do klávesnice mě teď probodlo velmi ošklivým pohledem).
        Možná opět záležitost spíš pro prográmatory a podobné existence. Ovšem i pro každého, kdo na rychlé poznámky používá notepad. Je to nástroj, nad nímž má uživatel
        plnou kontrolu, je snadný na používání a nevyžaduje sundavání rukou z klávesnice a hledání myši (ano, teoreticky se dá vše dělat bez myši nebo touchpadu). A moje zápisky 
        z počítačových systémů jsou důkazem, že se po troše cviku dá písmenky překreslit FAT tabulka z prezentace rychlostí dostatečnou na neztracení toku myšlenek přednášejícího.
        Kdo chce prokrastinovat, může to zkusit najít.
    </p>
    <p>
        Na závěr dva postřehy - za prvé pohled na text zarovnaný i do sloupců působí na některé lidi (opět staticky ověřeno průzkumem na závratném vzorku 1) uklidňujícím dojmem, 
        za druhé obliba tohoto písma může jednoduše vysvětlitelná programátorským Stockholmským syndromem. Kdo ví.
    </p>
    <p>
        A na definitivní závěr zamyšlení - Courier je patkový, subtilní a širší než delší, mně osobně se tedy čte hůř než třeba méně patkové Consolas. To ale nemusí být nutně 
        na úkor funkčnosti. Text mi nejde tak snadno jen přelétnout očima a když už se do něj pustím, věnuji mu výrazně větší pozornost. A kdo se dočetl až sem, je se mnou v tomhle 
        možná zajedno.
    </p>
    
  </main>

  <script>
    function toggleMenu() {
      document.getElementById("nav-links").classList.toggle("show");
    }
  </script>
</body>
</html>
